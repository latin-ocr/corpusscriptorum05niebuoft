CHRONICI PASGHALIS. 137

plata amoenitate, tandem Metrophanis precibus devicto ac su-
perato Licinio, statim Romae Palatia Byzantium transtulit,
murisque urbe firmata, ac tectis , congiariisque uberrimis ci-
vibus donatis, nomen illi suum indidit. Haec ab omni vir-
tutum genere insigni Dorotheo in commentariis Latinis relicta,
a nobis excerpta sunt Philoxeno et Probo Coss. quando Con-
stantinopolim venit Joannes Romae Episcopus, Persuasus enim
ab Urbis Archiepiscopo , ut secum in Christi Natalitio sacris
operaretur, id facere renuit, nisi ante Urbis Episcopum pri-
mus* ipse sacra faceret ‚ utpote Roma ante Urbem Constanti-
nopolitanam Episcopum nacta. Ex hisce igitur oborta conten-
tione, convenere constantinopolitani, ostendereque ex magni
Dorothei Commentariis Romano antiquiorem esse Episcopatum
Constantinopolitanum. Joannes quidem Romanorum Episcopus
Dorothei scripta vera esse asseruit, praeferri tamen se debere
quod Principis Apostolorum locum t'eneret contendit, cujus
tandem rei gratia praerogativa ipsi est concessa', non autem
quod Romanus Episcopatus ante Constantinopolitanum praeex-
titerit. Iam vero Sanctus Dorotheus in operis sui extremo
duodecim Apostolorum mentionem praeterea egit ‚ ubi quibus
locis, eorum singuli Christum annuntiarint indicat, scribens,

1. Petrum quidem in Gallia ‚ et in mediterraneis Ponti
regionibus, ac in universa Cappadocia et Bithynia praedicasse
Evangelium, postquam Antiochia reversus est, ac postmodum
in universa Italia et Romae ‚ ubi a Nerone in crucem actus,
in eadem urbe sepultus est tertio Kalendas Julias.

11. Andreas illius frater oram universam maritimam Bi-
thyniae Ponti, et Thraciae , ac Scythas praeterea peragravit,
Christum annuntians. Postea in magnam Sebastopolim profe-
ctus est, ubi Castra sunt Apsarus dicta, et Phasis fluvius,
ubi interiores Aethiopes habitant. Sepultus est Patris Achaiae
urbe, cum ab Aegeate in crucem actus fuisset.

111. Jacobus Zebedaei filius, duodecim tribus Israel emen-
sus, Christum annuntians gladio interficitur ab Herode Tetrar-
cha, Caesareae urbe Palaestinae.

1v. loannes illius frater, qui et Ephesi Evangelium con-
scripsit, dum Christum praedicat, a Trajano Imperatore in
insulam Patmum propter Verbum Christi in exilium mittitur.
Ex hac porro translatione ‚ fama extitit cum Enoch et Elia
adhuc in carne ipsum existere.

v. Philippus Apostolus cum in Phrygia Evangelium an-

