CHRONICI PASCHALIS. 145

X.

'EXSANCTOTHEODORITOTYRI
EPISCOPO,

DE BAPTISMO SANCTORUM APOSTOLORUM ET
DEIPARAE.

Cum quidam dubitarent, ac dicerent, a quo igitur bapti-
zati sunt Apostoli, et si non fuerunt baptizati, quomodo ba-
ptizarunt: deinde si ab aliquo manus impositionem non acce-
perunt, qui fieri potest, ut manus imposuerint? Cum igitur
hortati essent nostram humilitatem ‚ ut de hisce accurate in·
quireremus‚ invenimus in Sancti Sophronii Commentariis, inter
alia plurima quidem memoria digna, illud praesertim, solum
Sanctum Petrum a Domino propriis manibus fuisse baptizatum,
Andream vero a Petro, Jacobum et Joannem ab Andrea, reli-
quos autem omnes Apostolos ab ,Ioannes praeterea Dominam
nostram Deiparam a Joanne et Sancto Petro fuisse baptizatam.
Addit praeterea Theologum, Domini nostri Jesu Christi secun-
dum carnem fuisse consanguineum. Habuit enim Josephus
Deiparae sponsus ex uxore sua seculari, filios quatuor *), Ja-
cobum, Simonem ‚ Judam, et Jose, tresque filias, Ether‚ Tha-
mar, et Salomen eodem quo mater nomine appellatam 3 quam
Josepho Zebedaeo in matrimonium dedit, cum qua genuit Ze-
bedaeus Jacobum et loannem Evangelistam, qui tres in terra
matres habuit, videlicet Salomen, ex qua carnaliter natus est;
alteram, *ut qui Filius tonitrui intellectualiter a Domino ap-
pellatus est3 ac tertiam, sanctam Deiparam spiritualiter, juxta
quod dictum est a Domino in cruce, Ecce mater tua ‚- et rur-
sus ad Deiparam, Ecce filius tuus.

 

⁸) Vide notata ad pag. Chron. 203.

Chronicon Paschale vol. 11. 10

