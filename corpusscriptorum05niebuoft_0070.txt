60 ANALYSIS CHRONOLOGICA

berii p. 217. d. ideoque annum eius 20. bis numerat p. 225. et
229. Caligulae tum mortem, quae secundum hanc supputationem
incidebat tum in anno M. 5547. refert anno M. 5548. p. 230. b.
Indict. 8. sicque est metachronismus hujus anni et continuus, >
sed annos Galbae et tyrannorum confundit cum ultimo Neronis
usque ad finem: itaque censendus in hoc Chronico Tiberii annus
23. non 22. ut dico infra.

Existimetur in ,hoc Chronico Christus natus anno 16. Cycli
Lunaris 1. p. 199. c. Nam etsi ibi dubiam lectionem notavi,
haec tamen lecti0.confirn1atur ex eo quod p. 215. c. annus Chri-
sti 32. comparatur cum Cyclo Lunari 9. sequitur enim inde pri-
mum annum comparari deberi cum Cyclo 16. non 15.

Existimatur item Christus natus Cyclo solari 19. nam annus
Christi 32. comparatur cum Cyclo solari 22. ibid. p. 216. α. Π-
lius autem cycli anno 32. retro ante fuit 19.

Etsi non exprimitur in hoc Chronico qui sint anni Bissexti-
les, colligi tamen potest ex methodo qua in eo feriae inveniun-
tur: nam anno cujus feria indagatur, tot adduntur dies quot
Bissexta transierunt, quod vocatur quarta pars anni quaesiti.
Cum igitur ab illo anno quarta parte exacta eximi potest, sic ut
nullus numerus supersit, cujus quarta pars deduci non potest,
illo anno Bissextum est, ut in anno Chr. 31. qui est annus mun-
di 5536. quarta pars illius numeri 5536, est 1384, quae est in..
tegra et solida pars quarta illius numeri 5536. De eo enim nu-
mero 5536. nihil amplius dividendum superest, sed quatuor
numeri 1384. conficiunt exacte illum numerum 5536. Itaque
ille annus proculdubio Bissextilis est. Quoties vero integra
quarta pars anni quaesiti eximi nequit, et de illo anno quaesito
aliquis numerus superest ‚ qui in quatuor dividi non potest, tunc
ille annus non est Bissextilis‚ et numerus indivisibilis indicat
quotus ille annus sit a Bissext03 si enim superest unum, datur
intelligi illum annum primum esse a Bissexto, hoc est proxime

P 43 sequentem ssissextum, si duo supersunt, esse secundum, si tria,
tertium ‚ <nunquam vero quatuor supersunt, quia quatuor in qua-
tuor per unitatem dividi possunt, tuncque est Bissextum. Verbi
gratia post illum annum 5536. qui est Bissextilis, sequitur annus
mundi 5537. cujus quarta pars est item 1384. ut erat anni 5536.
Sed de 37. superest unus numerus, qui in quatuor ‹h'vidi non
potest, et ideo indicat ‚illum annum primum esse a Bissexto.
Sic anni sequentis 5538. quarta pars item est 1384. sed de 38.
duo supersunt indivisibilia, quae indicant illum annum esse se·-
cundum a Bissextn, sicut anni 5539. quarta item pars est 1884.
sed de 39. supersunt tria, quae indicant illum annum esse ter-
tium a Bissexto, et ita etiam vocatur hic pag. 221.τρίτου ἔτους ὄντος
μετὰ τὸ Βίσεξτον. Trinus autem ille numerus indicat etiam diei qua-
drantes praecessisse, sic ut in anno sequenti quadrans ultimus

